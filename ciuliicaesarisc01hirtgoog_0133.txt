114 DE BELLO GALLICO

institutas turres, testudines munitionesque hostium

admiratum legione producta cognoscit non decimum ’ ⁵
quemque esse reliquum militem siue vulnere: ex -

his omnibus iudicat rebus, quanto cum periculo et
quanta cum virtute res sint administratae. Cicero·
nem pro eius merito legionemque collaudat3 cen·
turinnes singillatim tribunosque militum appellat,
quorum egregiam finisse virtutem testimonio Cicero·
nis cognoverat. De casu Sabini et Cottae certius
ex captivis cognoscit. Postero die concione habita .
rem gestam proponit, milites consolatur et confirmat:
quod detrimentum culpa et temeritate legati sit ac-
ceptum, hoc aequiore animo ferundum docet, quod
beneficio deorum immortalium et virtute eorum ex·
piato incommodo neque hostibus diutina laetatio ne·
que ipsis longior dolor relinquatur.

53. Interim ad Labienum per Remos incredibili
celeritate de victoria Caesaris 'fama perfertur, ut
quum ab hibernis Ciceronis milia passuum abesset
circiter LX, eoque post horam nonam diei Caesar
pervenisset, ante mediam noctem ad portas castro·
rum clamor oreretur, uo clamore significatio victo·
riae gratulatioque ab emis Labieno fieret. Hac
sarna ad Treveros perlata Indutiomarus, qui postero
die castra Labieni oppugnare decreverat, noctu pro·

fugit copiasque omnes in Treveros reducit. Caesar ,

Fabium curn sua legione remittit in hiberna, ipse
cum tribus legionibus circum Samarobrivam trinis
hibernis hiemare constituit et, quod tanti motus (aar,
liae exstiterant, totam hiemem ipse ad exercitum
manere decrevit. Nam illo incommodo de Sabini
morte perlato omnes fere Galliae civitates de bello
consultabant, nuntios legationesque in omnes partes
dimittebant et, quid reliqui consilii caperent, atque
unde initium belli fieret, ex lorabant nocturnaque
in locis desertis concilia habebant Neque ullum
fere totius hiemis tempus sine sollicitudine Caesaris

 

